Кнегиња Милица

Владарка Србије, супруга српског кнеза Лазара и средњовековна списатељица која је канонизована у православну светитељку.

Фреска манастира Љубостиња у Србији, са приказом кнеза Лазара српског и његове супруге кнегиње Милице

Кратка биографија кнегиње Милице:

Рођена је око 1335. Краљевина Србија

Била је чукунунука Вукана Немањића, најстаријег сина великог жупана Стефана Немање и ћерка кнеза Вратка, у народној традицији опеваног као Југ Богдан.

На родитељском двору примила је основе хришћанског живота и писменост, и била је чест гост на двору свог рођака, Цара Душана, где је са 18 година, упознала будућег супруга Лазара Хребељановића.

Иако је по пореклу била принцеза немањићке крви, а по властелинском угледу рангирана далеко изнад свог будућег мужа, цар је Милицу дао младом племићу, јер га је заволео као сина.

1353. године, уз његов благослов ова љубав крунисана браком у којем су Лазар и Милица добили пет кћери и три сина.

Лазар се брзо осамосталио као владар, а кнегиња и кнез уредили су двор по угледу на двор цара Душана.

Њихов дом у Крушевацу био је место сусрета многих умних људи тог времена, а имали су и богату библиотеку, у којој су се окупљали преводиоци и преписивачи.

Децу су васпитавали домаћи и страни учитељи, а немерљив допринос дала је и монахиња Јефимија, удовица деспота Угљеше Мрњавчевића, која је на двору Хребељановића нашла уточиште.

За живота свог супруга од којег је била шест година млађа, Милица није била политички ангажована као Душанова супруга Јелена.

Међутим, након битке на Косову 1389. године, када је Србија изгубила кнеза, за његове наследнике почео је другачији живот, а за кнегињу време судбоносних одлука.

Кнегиња Милица постала прва жена у историји Србије која је, преузела кормило Моравске Србије како би, обезбедила наследство свом малолетном сину Стефану, коме је тада било тек петнаестак година.

Као намесница кнежевине Србије владала је од 1389. све до пунолетства свог сина Стефана 1393. године.

Кнегиња Милица је Стефану званично предала власт, уз сагласност цркве и племства, на државном сабору почетком 1394. године.

Поред тога што се већ замонашила у манастиру Жупањевцу под именом Јевгенија, наставила да му помаже у вођењу земље, остајући незаменљив саветник младог деспота.

Остатак живота проводила је у тишини своје задужбине, манастира Љубостиње. Ту је испратила своју животну пријатељицу, монахињу Јефимију, након чега је примила велику схиму, највиши степен монашког завета, као и ново монашко име, Јефронисија.

Ова знаменита Српкиња је позната и у књижевности, где је оставила траг написавши “Молитву матере” и “Удовству мојему зеник”, одломак из “Похвале кнезу Лазару” из 1403. године, која је сагорела у Народној библиотеци Србије након немачког бомбардовања 1941.

У манастиру је преминула 11. новембра 1405. године где је и сахрањена, а у саркофагу се и данас чувају њене мошти. Ожалила ју је цела Србија и хиландарски монаси.

Канонизована је у светитељку па се Преподобна Јефросинија прославља 1. августа по новом календару, када и њен син деспот Стефан.


Љубав и поштовање коју је народ осећао према њој опеван је у песмама, а писац њеног житија свеочи да „по лепоти и доброти својој она не беше само жена, него и мудри Одисеј у многим стварима. Ко ће изрећи сва њена дела“.

“Била је уверена да су њих двоје заиста две половине једне исте душе и да без њега никада не би била потпуна.”
― Љиљана Хабјановић Ђуровић, Игра Анђела

Прочитајте још о животу српске светитељке на Милица Хребељановић (https://sr.wikipedia.org/sr-ec/%D0%9C%D0%B8%D0%BB%D0%B8%D1%86%D0%B0_%D0%A5%D1%80%D0%B5%D0%B1%D0%B5%D1%99%D0%B0%D0%BD%D0%BE%D0%B2%D0%B8%D1%9B)
